---
title: "Pasirodė openSUSE 11.3"
description: ""
tags: [  ]
date: "2010-07-15"
lastmod: "2017-07-31"
---
Jau galite atsisiųsti naujausią openSUSE 11.3 iš [http://software.opensuse.org/113/lt](http://software.opensuse.org/113/lt "http://software.opensuse.org/")

Keletas pakeitimų nuo 11.2 versijos jau minėta rašant apie Milestone 3 ir 7. Pakartosiu svarbiausius:

*   pereita prie nouveau tvarkyklių NVIDIA vaizdo plokštėms ir prie radeon - ATI vaizdo plokštėms; numatytuoju atveju įgalinama KMS, kurią galima laikinai uždrausti prieš kraunant prie branduolio parametrų prirašius _nomodeset_;
*   automatiškai nebediegiamas Sax2 ekrano konfigūracijos įrankis;
*   galimybė rinktis paprastą, sparčią ir nereiklią ištekliams LXDE aplinką diegiant iš DVD;
*   galimybė išbandyti GNOME Shell;
*   vadinamiesiems netbook kompiuteriams pritaikyta MeeGo aplinka bei specialus KDE4 režimas;
*   galimybė naudoti GRUB2 kaip paleidyklę ir Upstar kaip įkrovos sistemą, kurias naudoja Ubuntu, nors šios dar nėra numatytosios;
*   palaikoma Btrfs rinkmenų sistema;
*   per YaST galima pašalinti nebereikalingus paketus, tiksliau tuos, kurie nėra priklausomybėmis susiję su likusiais sistemos paketais (angl. orphaned);
*   įtraukta imagewriter programa, leidžianti grafiniu būdu .ISO atvaizdą įrašyti į USB atmintinę;
*   į demonstracinius CD (LiveCD) įtraukti VirtualBox svečio sistemos papildiniai (Guest Additions);
*   iš DVD pašalinti sistemos taisymo įrankiai.

Smagaus naudojimosi!

Daugiau informacijos rasite [openSUSE svetainėje](http://en.opensuse.org/Portal:11.3). Praverstų prieš diegiant žinoti [didžiausias 11.3 ydas](http://en.opensuse.org/opensuse:Most_annoying_bugs_11.3).
