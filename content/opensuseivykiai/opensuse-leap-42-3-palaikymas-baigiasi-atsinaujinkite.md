---
title: "openSUSE Leap 42.3 palaikymas baigiasi, atsinaujinkite!"
description: ""
tags: [  ]
date: "2019-06-22"
lastmod: "2019-06-22"
author:  "embar"
---
2019 m. birželio 30 d. baigiasi _openSUSE Leap 42.3_ palaikymas – nuo tos dienos ši sistema nebegaus saugumo atnaujinimų. Iš viso openSUSE Leap 42.3 gyvavo beveik du metus nuo [pasirodymo](index.php/22-opensuseivykiai/214-isleidziama-opensuse-leap-42-3) 2017 m. liepos mėn. Beje, ši versija buvo [palaikoma netgi ilgiau](index.php/2-skelbimai/246-senos-opensuse-leap-42-3-palaikymas-pratesiamas) nei iš pradžių planuota. Ši data sutampa su _SUSE Linux Enterprise 12 SP3_ (t.y. _SUSE Linux Enterprise Desktop 12 SP3_ ir _SUSE Linux Enterprise Server 12 SP3_) pagrindinio palaikymo pabaiga.

Kartu baigiasi visos _openSUSE Leap 42_ serijos palaikymas: _openSUSE Leap 42.3_ buvo paskutinė iš šioje serijoje, _openSUSE Leap 42.4_ versijos nebebus. Pirmoji _openSUSE Leap 42_ serijos versija – [openSUSE Leap 42.1](index.php/2-skelbimai/161-pastebjimai-apie-opensuse-leap-421-41011715) – [pasirodė](index.php/22-opensuseivykiai/158-ileista-opensuse-leap-421-63435962) 2015 m. lapkričio mėn. Skirtumai tarp _openSUSE Leap 42.1, 42.2_ ir _42.3_ versijų buvo gana maži, tad jas išties galima apibendrinti kaip vieną _openSUSE Leap 42_ versiją, kuri palaikyta beveik keturis metus.

Taigi jau metas atsinaujinti iki _openSUSE Leap 15_ serijos! Galite netgi praleisti naujinimą iki [_openSUSE Leap 15.0_](index.php/22-opensuseivykiai/243-pasirode-opensuse-leap-15-0) ir šokti tiesiai prie [_openSUSE Leap 15.1_](index.php/2-skelbimai/262-pasirode-opensuse-leap-15-1). Galite vadovautis senesnėms versijoms skirtu [atnaujinimo aprašu](index.php/pamokos/10-diegimas/197-opensuse-bei-lietuko-421-atnaujinimas-iki-422-versijos) – atnaujinimo principai lieka tie patys. Jei naudojate _openSUSE Leap 42.3_ atmainą _Lietuką 42.3_ ir norite toliau išlaikyti su [_Lietuko_](http://www.lietukas.lt) apipavidalinimus ir kai kuriuos pakeitimus, tuomet galite remtis [šiuo aprašu](http://download.vikis.lt/lietukas/ymp/lietuko_atnaujinimas.html).

...arba, jei jūsų programinė yra priklausoma nuo _openSUSE Leap 42_ / _SUSE Linux Enterprise 12_ serijoje buvusių technologijų, galite išbandyti atnaujinimą į _SUSE Linux Enterprise 12 SP4_. Tačiau _SUSE Linux Enterprise Desktop (SLED) 12_ palaikymas baigsis su kartu su _SLED 12 SP4_ palaikymu 2019-12-31 (nebebus _SLED 12 SP5_); tuo tarpu paskutinis _SUSE Linux Enterprise Server (SLES) 12_ pataisų paketas _SLES 12 SP5_ bus palaikomas iki 2024 / 2027 metų rudens (atitinkamai pagrindinio ir papildomo palaikymo pabaiga).

Informacijos šaltiniai:

*   [https://en.opensuse.org/Lifetime](https://en.opensuse.org/Lifetime)
*   [https://lists.opensuse.org/opensuse-announce/2019-06/msg00000.html](https://lists.opensuse.org/opensuse-announce/2019-06/msg00000.htmlÂ)
*   [https://www.suse.com/lifecycle/](https://www.suse.com/lifecycle/)
*   [https://www.suse.com/c/suse-linux-enterprise-12-service-pack-5-beta-1/](https://www.suse.com/c/suse-linux-enterprise-12-service-pack-5-beta-1/)
