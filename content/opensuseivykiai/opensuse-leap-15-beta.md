---
title: "openSUSE Leap 15 beta"
description: ""
tags: [  ]
date: "2018-02-09"
lastmod: "2018-02-09"
author:  "embar"
draft: true
---
![](/images/naujienos/openSUSE_Leap150_boot_logo.png)

Būsima _openSUSE Leap 15_ versija jau pasiekė beta stadiją. Beta stadijos atvaizdžiai atnaujinsimi laipsniškai iki pat galutinės versijos pasirodymo. Kviečiame parsisiųsti diegimo ISO atvaizdžius iš [http://download.opensuse.org/distribution/leap/15.0/iso/](http://download.opensuse.org/distribution/leap/15.0/iso/) puslapio, išbandyti sistemą ir, jei pastebite nesklandumų/klaidų, [pranešti apie klaidas](index.php/6-klaidos/31-kaip-praneti-apie-opensuse-klaidas-bugzilla) per [bugzilla.opensuse.org](http://bugzilla.opensuse.org/enter_bug.cgi?product=openSUSE%20Distribution&format=guided&version=Leap%2015.0) sistemą – kuo anksčiau kūrėjai sužinos apie esamus trūkumus, tuo didesnė tikimybė, kad jie bus pašalinti dar iki galutinės versijos. Jei pastebite, kad _openSUSE_ vertimas nėra pilnas, tuomet galite išversti trūkstamus lietuviškus sakinius per [l10n.opensuse.org](https://l10n.opensuse.org/) svetainę (tačiau KDE, GNOME ir kitų projektų/aplinkų/programų vertimai atkeliauja iš jų kūrėjų, o ne iš _openSUSE_).

Naujoji _openSUSE Leap 15_ tam tikra prasme bus panaši į 2017–2018 metų sandūros _openSUSE Tumbleweed_, tačiau labiau nušlifuota, pirmenybę teikiant ilgalaikio palaikymo programinės įrangos versijoms. Palyginus su _openSUSE Leap 42_ versijomis, tarp _openSUSE Leap 15_ naujovių turėtumėte rasti:

*   _Linux_ 4.12 LTS branduolį;
*   _RPM_ 4.14;
*   _KDE Plasma 5.12 LTS_ darbalaukio aplinką su galimybe ją paleisti _Wayland_ grafikos sistemoje, nors numatytuoju atveju ji tebebus paleidžiama _X11_ grafikos sistemoje;
*   Vietoj _SuSEFirewall2_ užkardos, naudosima _firewalld_ užkarda;
*   Perrašytas _YaST_ skaidinių tvarkymo modulis.

Galutinės _openSUSE Leap 15_ versijos galima tikėtis 2018 m. vėlyvą pavasarį ar metų viduryje.

![](/images/naujienos/openSUSE_Leap_150beta_KDE512.jpeg "KDE Plasma 5.12 LTS aplinka")

Daugiau informacijos anglų kalba:

[https://news.opensuse.org/2018/01/31/opensuse-leap-15-reaches-beta-phase-snapshots/](https://news.opensuse.org/2018/01/31/opensuse-leap-15-reaches-beta-phase-snapshots/)

[https://news.opensuse.org/2018/02/08/plasma-5-12-brings-wayland-to-leap/](https://news.opensuse.org/2018/02/08/plasma-5-12-brings-wayland-to-leap/)
