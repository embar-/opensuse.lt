---
title: "Nėra galimybių deklaruoti siuntų muitinės sistemoje naudojant Linux"
description: ""
tags: [  ]
date: "2018-10-05"
lastmod: "2018-10-05"
author:  "embar"
---
Lietuvos gyventojai vis dažniau siunčiasi prekes iš užsienio. Jei siunta viršija 22 Eur, tuomet už ją reiktų mokėti PVM, o jei viršija 150 Eur – gali tekti mokėti ir muito mokestį (daugiau informacijos [muitinės svetainėje](https://www.lrmuitine.lt/web/guest/verslui/pastosiuntos/gabenimas)). Siunčiantis prekes iš užsienio, jas gali tekti deklaruoti muitinės deklaracijų apdorojimo sistemoje (MDAS). Tą galite patikėti daryti muitinės tarpininkams (paslauga brangi) arba bandyti tai daryti patys (jei turite nepaprastai daug laisvo laiko ir kantrybės). Net jei pasirašysite sutartį su muitine, kad galėtumėte prisijungti prie MDAS, jums deklaruoti siuntų naudojant Linux šiai dienai (bent 2018 m.) niekaip nepavyks. Net jei jums pavyksta naudotis elektroniniu parašu jungiantis prie kitų valstybinių įstaigų ar bankų. Nepavyks ne dėl to, kad nebūtų Linux sistemai elektroninio parašo tvarkyklių ar atitinkamų programų. Nepavyks dėl to, kad pačiame specialiame muitinės JAVA priede naršyklėms net nėra numatyta galimybė prisijungti su Linux prie MDAS. Jums būtinai tam tikslui reikės naudoti komercinę operacinę sistemą. Tikėkimės kada nors ateityje situacija pasikeis.
