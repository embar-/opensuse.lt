---
title: "Pasirodė openSUSE Leap 15.0"
description: ""
tags: [  ]
date: "2018-05-25"
lastmod: "2018-05-25"
author:  "embar"
---
![](/images/naujienos/openSUSE_Leap150_boot_logo.png)

2018 m. gegužės 25 d. pasirodė naujoji _openSUSE Leap 15.0_ versija. Naujoji _openSUSE Leap 15.0_ tam tikra prasme panaši į 2017–2018 metų sandūros _openSUSE Tumbleweed_, tačiau labiau nušlifuota, pirmenybę teikiant ilgalaikio palaikymo programinės įrangos versijoms. Palyginus su _openSUSE Leap 42_ versijomis, tarp _openSUSE Leap 15_ naujovių turėtumėte rasti:

*   _Linux_ 4.12 LTS branduolį;
*   _RPM_ 4.14;
*   Dar stabilesnę _KDE Plasma 5.12 LTS_ darbalaukio aplinką su galimybe ją paleisti _Wayland_ grafikos sistemoje, nors numatytuoju atveju ji tebebus paleidžiama _X11_ grafikos sistemoje;
*   GNOME aplinka numatytuoju atveju naudoja _Wayland_ grafikos sistemą, bet galite paleisti ir tradicinėje _X11_ grafikos sistemoje;
*   Vietoj _SuSEFirewall2_ užkardos, naudosima _firewalld_ užkarda;
*   Perrašytas _YaST_ skaidinių tvarkymo modulis.

Nors sistemos pagrindas gerokai atnaujinamas nuo _openSUSE Leap 42_ serijos, tačiau eiliniai naudotojai neturėtų pajusti drastiškų pokyčių atsinaujindami. Daugiau naujovių nusimato sistemų administratoriams ir programuotojams. Pasirodžiusias _openSUSE_ versijas parsisiųsti galima iš [https://software.opensuse.org/](https://software.opensuse.org/)

Daugiau informacijos anglų kalba:

[https://en.opensuse.org/Portal:15.0](https://en.opensuse.org/Portal:15.0)
