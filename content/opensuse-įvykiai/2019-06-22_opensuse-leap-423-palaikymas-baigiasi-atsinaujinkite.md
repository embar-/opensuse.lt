---
title: "openSUSE Leap 42.3 palaikymas baigiasi, atsinaujinkite!"
description: ""
tags: [  ]
date: "2019-06-22"
lastmod: "2019-06-22"
author:  "embar"
---
2019 m. birželio 30 d. baigiasi _openSUSE Leap 42.3_ palaikymas – nuo tos dienos ši sistema nebegaus saugumo atnaujinimų. Iš viso openSUSE Leap 42.3 gyvavo beveik du metus nuo [pasirodymo]({{< ref "/opensuse-įvykiai/2017-07-25_išleista-opensuse-leap-423" >}}) 2017 m. liepos mėn. Beje, ši versija buvo [palaikoma netgi ilgiau]({{< ref "/skelbimai/2018-08-09_senos-opensuse-leap-423-palaikymas-pratęsiamas" >}}) nei iš pradžių planuota. Ši data sutampa su _SUSE Linux Enterprise 12 SP3_ (t.y. _SUSE Linux Enterprise Desktop 12 SP3_ ir _SUSE Linux Enterprise Server 12 SP3_) pagrindinio palaikymo pabaiga.

Kartu baigiasi visos _openSUSE Leap 42_ serijos palaikymas: _openSUSE Leap 42.3_ buvo paskutinė iš šioje serijoje, _openSUSE Leap 42.4_ versijos nebebus. Pirmoji _openSUSE Leap 42_ serijos versija – [openSUSE Leap 42.1]({{< ref "/skelbimai/2015-11-04_pastebėjimai-apie-opensuse-leap-421" >}}) – [pasirodė]({{< ref "/opensuse-įvykiai/2015-11-04_išleista-opensuse-leap-421" >}}) 2015 m. lapkričio mėn. Skirtumai tarp _openSUSE Leap 42.1, 42.2_ ir _42.3_ versijų buvo gana maži, tad jas išties galima apibendrinti kaip vieną _openSUSE Leap 42_ versiją, kuri palaikyta beveik keturis metus.

Taigi jau metas atsinaujinti iki _openSUSE Leap 15_ serijos! Galite netgi praleisti naujinimą iki [_openSUSE Leap 15.0_]({{< ref "/opensuse-įvykiai/2018-05-25_pasirodė-opensuse-leap-150" >}}) ir šokti tiesiai prie [_openSUSE Leap 15.1_]({{< ref "/skelbimai/2019-05-22_pasirodė-opensuse-leap-151" >}}). Galite vadovautis senesnėms versijoms skirtu [atnaujinimo aprašu]({{< ref "/pamokos/diegimas/2016-11-16_opensuse-bei-lietuko-42-arba-15-atnaujinimas-iki-153-versijos" >}}) – atnaujinimo principai lieka tie patys. Jei naudojate _openSUSE Leap 42.3_ atmainą _Lietuką 42.3_ ir norite toliau išlaikyti su [_Lietuko_](https://www.lietukas.lt) apipavidalinimus ir kai kuriuos pakeitimus, tuomet galite remtis [šiuo aprašu](https://lietukas.lt/ymp/lietuko_atnaujinimas.html).

...arba, jei jūsų programinė yra priklausoma nuo _openSUSE Leap 42_ / _SUSE Linux Enterprise 12_ serijoje buvusių technologijų, galite išbandyti atnaujinimą į _SUSE Linux Enterprise 12 SP4_. Tačiau _SUSE Linux Enterprise Desktop (SLED) 12_ palaikymas baigsis su kartu su _SLED 12 SP4_ palaikymu 2019-12-31 (nebebus _SLED 12 SP5_); tuo tarpu paskutinis _SUSE Linux Enterprise Server (SLES) 12_ pataisų paketas _SLES 12 SP5_ bus palaikomas iki 2024 / 2027 metų rudens (atitinkamai pagrindinio ir papildomo palaikymo pabaiga).

Informacijos šaltiniai:

*   [https://en.opensuse.org/Lifetime](https://en.opensuse.org/Lifetime)
*   [https://lists.opensuse.org/opensuse-announce/2019-06/msg00000.html](https://lists.opensuse.org/opensuse-announce/2019-06/msg00000.htmlÂ)
*   [https://www.suse.com/lifecycle/](https://www.suse.com/lifecycle/)
*   [https://www.suse.com/c/suse-linux-enterprise-12-service-pack-5-beta-1/](https://www.suse.com/c/suse-linux-enterprise-12-service-pack-5-beta-1/)
