---
title: "openSUSE 13.1"
description: ""
tags: [  ]
date: "2013-11-14"
lastmod: "2017-07-31"
---
Nuo 2013 m. lapkričio 19 d. galite parsisiųsti ir įsidiegti naują openSUSE 13.1 versiją. Šioje versijoje rasite atnaujintą ir stabilią programinę įrangą, joje ištaisyta nemažai riktų.

*   Rasite KDE 4.11, GNOME 3.10 ir kitas darbalaukio aplinkas.
*   YaST valdymo centras perrašytas Ruby kalba. Kadangi dėl ribotų išteklių buvo susitelkta ties pagrindiniais YaST moduliais, tai kai kurių retai naudojamų modulių atsisakyta: diegimo į katalogą, sshd, autofs, dbus kliento, pirštų antspaudų skaitytuvo, IrDA, pelės, TV, telefonijos paslaugų konfigūravimo, energijos valdymo, profilių tvarkyklės modulių.
*   BTRFS failų sistema jau laikoma stabilia naudojimuisi.
*   Neberasite Adobe Reader programos, kadangi Adobe nebepateiks jos atnaujinimų. Tačiau toliau galėsite naudotis Okular, Evince ir kitomis PDF programomis.
*   Kadangi pereinama prie PulseAudio 4.0, [sutriks](http://arunraghavan.net/2013/08/pulseaudio-4-0-and-skype) dabartinės Skype 4.2 garsas; kad to nebūtų, reikia programą paleisti komandinėje eilutėje:

PULSE\_LATENCY\_MSEC=60 skype

*   Keičiasi [tinklo sąsajų vardai](http://www.freedesktop.org/wiki/Software/systemd/PredictableNetworkInterfaceNames).
*   Darbas galės vykti greičiau dėl MESA palaikomo VDPAU vaizdo spartinimo, glibc optimizavimo 32 bitų sistemoms, Linux branduolio atnaujinimų dirbant su diskais.
*   Galimybė išbandyti tebetobulinamą Wayland vaizdo pateikimo sistemą.
*   Pagerintas ARM, AArch64 architektūrų palaikymas.

openSUSE 13.1 ketinama palaikyti tris metus.

openSUSE galima parsisiųsti iš [http://software.opensuse.org/](http://software.opensuse.org/?lang=lt "http://software.opensuse.org/?lang=lt")

Daugiau informacijos anglų kalba:

[https://en.opensuse.org/Portal:13.1](https://en.opensuse.org/Portal:13.1)
