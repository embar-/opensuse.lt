---
title: "Pasirodė openSUSE Leap 15.6"
description: ""
tags: [  ]
date: "2024-06-12"
lastmod: "2024-06-12"
author:  "embar"
---
![openSUSE fejerverkuose](https://news.opensuse.org/wp-content/uploads/2023/06/openSUSE_party.jpg)

2024 m. birželio 12 d. pasirodė _openSUSE Leap 15.6_ versija – jau paskutinė 15.x serijoje. Tai dar vienas nuobodus atnaujinimas _openSUSE Leap 15.x_ serijoje, kita vertus patiks mėgstantiems stabilią bei patikimą sistemą ir atnaujinimus be didesnių staigmenų, nors atnaujinimų netgi kiek daugiau negu buvo tarp 15.4 ir 15.5 versijų. Palyginus _openSUSE Leap 15.6_ su _openSUSE Leap 15.5_:

*   atnaujintas _Linux_ 6.4 LTS branduolys (nuo 5.14 versijos);
*   atnaujinta GNOME aplinka 45 (nuo 41 versijos);
*   _KDE Plasma 5.27.11 LTS_ darbalaukio aplinkos versija praktiškai ta pati kaip buvo (5.27.9) – dar nesiūlo išbandyti KDE Plasma 6 versijos.

Pasirodžiusią _openSUSE_ versiją parsisiųsti galima iš [https://get.opensuse.org/lt/leap/15.6/](https://get.opensuse.org/lt/leap/15.6/#download)

Ankstesnė _openSUSE Leap 15.5_ versija dar bus palaikoma pusmetį. Atnaujinimui galite naudotis šiomis [senomis lietuviškomis instrukcijomis](https://opensuse.lt/diegimas/2016-11-16_opensuse-bei-lietuko-42-arba-15-atnaujinimas-iki-153-versijos/) – pats procesas iš esmės nesikeičia jau metų metus, tik paskutiniai versijų skaitmenys skirsis; taip pat [angliškomis oficialiomis instrukcijomis](https://en.opensuse.org/SDB:System_upgrade). O „Lietuko“ naudotojai gali pasinaudoti [šiomis instrukcijomis](https://lietukas.lt/ymp/lietuko_atnaujinimas.html), tik irgi atitinkamose vietose pasikeisdami versijos skaičių 15.6.

Jūsų atsiliepimų išbandžius _openSUSE Leap 15.6_ laukiame iki birželio 26 d. užpildant [klausimyną](https://survey.opensuse.org/).

Daugiau informacijos apie _openSUSE Leap 15.6_ anglų kalba:

*   [https://news.opensuse.org/2024/06/12/leap-unveils-choices-for-users/](https://news.opensuse.org/2024/06/12/leap-unveils-choices-for-users/)
*   [https://en.opensuse.org/Portal:15.6](https://en.opensuse.org/Portal:15.6)
*   [https://en.opensuse.org/Features_15.6](https://en.opensuse.org/Features_15.6)
*   [https://doc.opensuse.org/release-notes/x86_64/openSUSE/Leap/15.6/](https://doc.opensuse.org/release-notes/x86_64/openSUSE/Leap/15.6/)
