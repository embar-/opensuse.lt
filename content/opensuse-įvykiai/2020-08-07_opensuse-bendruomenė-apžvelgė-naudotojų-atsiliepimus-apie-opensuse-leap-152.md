---
title: "openSUSE bendruomenė apžvelgė naudotojų atsiliepimus apie openSUSE Leap 15.2"
description: ""
tags: [  ]
date: "2020-08-07"
lastmod: "2020-08-07"
author:  "embar"
---
Praėjus kelioms savaitėms po [openSUSE Leap 15.2]({{< ref "/opensuse-įvykiai/2020-06-14_ko-naujo-tikėtis-opensuse-leap-152-versijoje" >}}) išleidimo, buvo vykdoma apklausa, kurioje pirmieji openSUSE Leap 15.2 išbandžiusieji galėjo individualiai anonimiškai pateikti savo atsiliepimus (tiek teigiamus, tiek neigiamus). Apklausa pasibaigė prieš kelias dienas, o openSUSE bendruomenė jau spėjo peržiūrėti visus maždaug 200-tų naudotojų atsiliepimų (virš 600 įrašų). Gauta daug palankių atsiliepimų apie sklandų diegimą ar atnaujinimą netgi nuo senokai nebepalaikomų openSUSE versijų. Tačiau openSUSE 15.2 sistema nuvylė turinčiuosius kompiuterius su NVIDIA grafikos plokšte, nemažai žmonių norėtų, kad būtų paprastesnis kodekų diegimas. Sustruktūruotus atsiliepimus ir komentarus su galimais veiksmais/sprendimais rasite [čia](https://en.opensuse.org/Portal:15.2/Retrospective).

Informacijos šaltinis:

[https://news.opensuse.org/2020/08/05/release-team-to-have-restrospective-meeting-on-Leap-15-2/](https://news.opensuse.org/2020/08/05/release-team-to-have-restrospective-meeting-on-Leap-15-2/)
