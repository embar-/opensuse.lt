---
title: "Pasirodė openSUSE 12.3"
description: ""
tags: [  ]
date: "2013-03-14"
lastmod: "2017-07-31"
---
Jau [pasirodė](https://news.opensuse.org/2013/03/13/opensuse-12-3-free-open-and-awesome/) nauja openSUSE 12.3 versija. Nuo openSUSE 12.2 versijos [skiriasi](http://en.opensuse.org/Features) tuo, kad

*   rasite atnaujintą programinę įrangą (Linux branduolys [3.7](http://en.opensuse.org/Features#Linux_3.7), įtraukta KDE 4.10 ir GNOME 3.6 darbalaukiai, PulseAudio3, Mesa 9.0 ir OpenGL 3.1);
*   iš naujo perrašyta PackageKit ir Zypper sąveika leis išvengti senų konfliktų tarp skirtingų paketų tvarkyklių veiklos (dabar paleidžiant YaST paketų tvarkytuvę iš tiesų bus galima prievarta uždaryti PackageKit);
*   palaikomas [UEFI](http://en.opensuse.org/openSUSE:UEFI) paleidimas;
*   užbaigtas perėjimas prie systemd paleidimo sistemos ir visiškai atsisakyta SysVinit.
*   geriau veiks WebYaST;
*   Oficialiai palaikoma [ARM](http://en.opensuse.org/Portal:ARM)v7 architektūra (tačiau ARM 64 bitų palaikymas vis dar eksperimentinėj stadijoj).
*   Eksperimentinis saugaus paleidimo („Secure Boot“) palaikymas.

Bet taip ir nutilo kalbos apie Ubuntu programų centro (software-center) integravimą, liko neišbaigtas vaizdo plokščių derinimo įrankis SAX3... Galbūt kas pasikeis iki šių metų lapkritį išleisimos openSUSE 13.1 versijos. Taigi esminių pokyčių iš 12.3 versijos turintiems openSUSE 12.2 tikėtis neverta – tačiau galima tikėtis dar geresnio išbaigtumo ir stabilumo.

Parsisiųsti galite iš [http://software.opensuse.org/123/lt](http://software.opensuse.org/123/lt). Nuo šiolei demonstracinės („Live“) sistemos atvaizdžiai bus maždaug GB dydžio, tad nebetilps į atgyvenusius CD diskus; numanoma, kad demonstracinės sistemos (kurias galima ne tik įdiegti, bet dar ir išbandyti prieš diegiant) dažniausiai yra rašomos į atmintukus (USB laikmenas), o ne į optines laikmenas. Viena iš naujienų – galima atskirai parsiųsti laikmenos atvaizdį, kuris leis sistemą paleisti kritinėmis situacijomis („rescue“ atvaizdis).

Savųjų openSUSE atmainų, kuriamų per [http://susestudio.com/](http://susestudio.com/), pagrindą jau galite atnaujinti iki openSUSE 12.3.

Į lietuvių kalbą [išversta](http://i18n.opensuse.org/stats/trunk/toplist.php) 91% openSUSE pranešimų. Jei randate vertimo į lietuvių kalbą klaidų, galite pranešti adresu opensuse.lietuviu.kalba (kilpelė) gmail (taškas) com.

Daugiau informacijos anglų ir kitomis kalbomis:

[http://en.opensuse.org/Features](http://en.opensuse.org/Features)  
[https://news.opensuse.org/2013/03/13/opensuse-12-3-free-open-and-awesome/](https://news.opensuse.org/2013/03/13/opensuse-12-3-free-open-and-awesome/)
