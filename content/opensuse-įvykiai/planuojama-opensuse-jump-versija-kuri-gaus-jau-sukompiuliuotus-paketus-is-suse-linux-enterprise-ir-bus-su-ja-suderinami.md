---
title: "Planuojama openSUSE Jump versija, kuri gaus jau sukompiliuotus paketus iš SUSE Linux Enterprise ir bus su ja suderinama"
description: ""
tags: [  ]
date: "2020-04-10"
lastmod: "2020-04-19"
author:  "embar"
---
_Jau dabar openSUSE Leap_ pagrindas ir _SUSE Linux Enterprise (SLE)_ pagrindas yra tarpusavyje labai panašūs, nes jų pradinis kodas, iš kurių kompiliuojami paketai, daugeliu atveju yra toks pat. Bet vis tik _openSUSE Leap_ paketai yra kompiliuojami atskirai, dvejetainiu lygiu _openSUSE Leap_ ir _SLE_ paketai kiek skiriasi – ne visada galite _SLE_ paketus naudoti _openSUSE_ sistemoje ir atvirkščiai. Dar šiais 2020-aisiais metais situacija pasikeis. Planuojama išleisti _openSUSE Jump 15.2_ versiją, kuri gaus jau sukompiliuotus paketus iš SUSE Linux Enterprise ir bus su ja suderinama. Tikėtina, kad _openSUSE Jump_ pasirodys šiek tiek po _openSUSE Leap 15.2_ versijos pasirodymo. Šios dvi _openSUSE 15.2_ versijos bus praktiškai identiškos, tačiau _openSUSE Jump_ gaus jau sukompiliuotus paketus iš _SLE_. Tikimasi, kad _openSUSE Jump 15.2_ projektas pasiteisins ir openSUSE 15.3 versija jau bus nuo pat pradžių pagal _Jump_ modelį.

Atitinkamai _SUSE_ kompanija jau dabar dirba, kad dar būtų mažesni paketų pradinio kodo skirtumai tarp _openSUSE Leap 15.2_ ir _SLE 15 SP 2_ versijų. Tai daroma stengiantis išlaikyti abiejose sistemose jų funkcionalumą ir kartu užtikrinant sistemų stabilumą.

Ateityje toks modelis leis dar labiau suvienyti openSUSE ir SLE kūrimo bei palaikymo išteklius, dar padidinti _openSUSE_ stabilumą.

Daugiau informacijos anglų kalba:

[https://news.opensuse.org/2020/04/10/SUSE-proposes-synchronizing-code-streams-includes-SLE-binaries-for-openSUSE-Leap/](https://news.opensuse.org/2020/04/10/SUSE-proposes-synchronizing-code-streams-includes-SLE-binaries-for-openSUSE-Leap/)

[https://en.opensuse.org/Portal:Leap/FAQ/ClosingTheLeapGap](https://en.opensuse.org/Portal:Leap/FAQ/ClosingTheLeapGap)

[https://en.opensuse.org/openSUSE:Roadmap](https://en.opensuse.org/openSUSE:Roadmap)

[http://lists.opensuse.org/opensuse-announce/2020-04/msg00000.html](http://lists.opensuse.org/opensuse-announce/2020-04/msg00000.html)
