---
title: "openSUSE 12.2 ypatybės"
description: ""
tags: [  ]
date: "2012-09-01"
lastmod: "2024-02-08"
---
2012 m. rugsėjo 5 d. pasirodė nauja openSUSE 12.2 versija, kurioje didelis dėmesys skiriamas stabilumui. Parsisiųsti galite iš [čia](http://software.opensuse.org/122/lt).

Puslapis openSUSE naujokams yra [čia]({{< ref "/opensuse-pradedantiesiems" >}}).

![](http://en.opensuse.org/images/d/da/Preferences-system-performance.png)**Greitis**  
Pradedant branduoliu ir baigiant darbalaukiu, openSUSE 12.2 turėtų veikti greičiau: Linux 3.4 branduolys greičiau dirba su kaupikliais, išvengiama blokavimo atliekant didelius duomenų perdavimus; pagrindinė glibc 2.15 bibliotekos patobulinimai taip pat leidžia pasiekti didesnį našumą, ypač dirbant su 64 bitų sistemomis; Systemd 44 leidžia greičiau paleisti pačią operacinę sistemą; KDE 4.8.4 sukompiliuota naudojant Qt 4.8.1, o tai leidžia greičiau reaguoti į naudotojo veiksmus.  
  
**![](http://en.opensuse.org/images/thumb/d/d0/Icon-distribution.png/48px-Icon-distribution.png)Evoliucija**  
openSUSE prisitaiko prie naujausių Linux platinamųjų paketų technologijų joms subrendus. GRUB2 paleidyklė nuo šiol naudojama numatytuoju atveju, dvejetainiai failai sudėti /usr/bin kataloge, o paleidimo ir išjungimo metu Plymouth 0.8.6.1 leidžia pasidžiaugti sklandžiu vaizdo kitimu ekrane, žaviomis animacijomis.  
**![](http://en.opensuse.org/images/thumb/6/6a/Icon-cleanup.png/48px-Icon-cleanup.png)Didesnis išbaigtumas**  
Nuo GNOME 3.4 visose programose įgalinta sklandi sklintis, pertvarkytos sistemos nuostatos ir apšlifuota kontaktų tvarkytuvė. XFCE 4.10 pagerino programų paiešką ir leidžia kurti vertikalius skydelius. Dolphin failų tvarkytuvė yra gražesnė ir greitesnė.  
**![](http://en.opensuse.org/images/thumb/6/66/Icon-new.png/48px-Icon-new.png)Naujovės**  
XOrg 1.12 įgalino prisilietimui jautrių (multitouch) įvedimo įrenginių palaikymą, pagerėjo kelių naudotojų darbas vienu prisijungiant prie to paties kompiuterio (Multiseat). Mozilla Firefox 14 palaiko naujausias Web technologijas. llvmpipe programinės įrangos 3D atvaizdavimo sistema leidžia naudotis Gnome apvalkalu, o virtualioms mašinoms – kompozicija, nors kompiuteryje nėra 3D palaikymo aparatiniame lygyje. GIMP 2.8 ir Krita 2.4 yra atviro kodo piešimo ir paveikslėlių manipuliavimo programos, besilygiuojančios su nuosavybiniais įrankiais. Tomahawk grotuvė žada muzikos klausimą kompiuteryje paversti socialine patirtimi.  
**![](http://en.opensuse.org/images/thumb/3/30/Icon-wiki.png/48px-Icon-wiki.png)Stabilumas**  
LibreOffice 3.5 įvairiais papildymais ir patobulinimais toliau dailina atvirą raštinės paketą. KDE 4.8.4 el.pašto ir kalendoriaus programos dabar stabilesnės. Naujos kartos btrfs failų sistemoje pagerėjo klaidų apdorojimas, patobulėjo atkūrimo įrankiai.  
**![](http://en.opensuse.org/images/thumb/f/f8/Icon-yast.png/48px-Icon-yast.png)Valdymas**  
Linux 3.4 branduolys leidžia nustatyti procesoriaus naudojimo ribas procesų grupėms. Nauja systemd sistema pateikia kontroliavimo funkciją supervizavimo paslaugoms ir naujus procesų valdymo įrankius. Sistemų administratoriai galės naudotis reagavimo į incidentus ir skaitmeninės kriminalistikos (Digital Forensics/Incident Response) įrankiais.  
**![](http://en.opensuse.org/images/thumb/8/84/Icon-feature.png/48px-Icon-feature.png)Naujumas**  
openSUSE suteikia galingus mokslinius įrankius, matematines programas skaičiavimams, grafikų braižymui ir vizualizavimui. Stellarium astronomijos simuliatorius leidžia žvalgytis po naktinį dangų be teleskopo. Programuotojai galės džiaugtis Google Go 1.0.2 versija, naujausiais C++ kalbos standartais GCC 4.7.1, Qt Creator 2.5.

Jei naudojote [Tumbleweed](http://en.opensuse.org/Tumbleweed) saugyklas, jūsų sistema bus automatiškai atnaujinama į openSUSE 12.2 versiją.

Informacijos šaltinis:

[http://opensuse.org/12.2](http://opensuse.org/12.2)

[http://news.opensuse.org/2012/09/05/opensuse-12-2-green-means-go/#more-13893](http://news.opensuse.org/2012/09/05/opensuse-12-2-green-means-go/#more-13893)
