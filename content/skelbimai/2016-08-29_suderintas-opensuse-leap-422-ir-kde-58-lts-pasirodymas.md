---
title: "Suderintas openSUSE Leap 42.2 ir KDE 5.8 LTS pasirodymas"
description: ""
tags: [  ]
date: "2016-08-29"
lastmod: "2017-07-31"
---
Būsimos openSUSE Leap 42.2 versijos pagrindas (Linux branduolys, YaST ir kt.) bus toks pat kaip ir būsimos SUSE Linux Enterprise 12 Service Pack 2 (SLE 12 SP2), tačiau dalis paketų bus naujesnių versijų – jie atkeliaus iš openSUSE Tumbleweed. Iš pradžių planuota openSUSE Leap 42.2 išleisti 2016 m. lapkričio pirmąją savaitę įtraukiant Linux 4.4 LTS branduolį, GNOME 3.20, KDE Plasma 5.6.4 darbalaukio aplinkas (tuo metu KDE Plasma 5.7 išleidimas vėlavo). Nors KDE Plasma 5.8 versija gaus ilgalaikį palaikymą, tačiau jos pirminis išleidimo tvarkaraštis nesuteikė galimybių įtraukti šio darbalaukio į openSUSE Leap. Galiausiai SUSE ir KDE susitarė pakoreguot programinės įrangos išleidimo tvarkaraščius tam, kad openSUSE Leap nuo pat pradžių gautų KDE Plasma 5.8 LTS: KDE Plasma 5.8.0 LTS pasirodys 2016 m. spalio 4 d. (dviem savaitėmis anksčiau nei planuota iki tol), pirmoji jos pataisų laida 5.8.1 LTS – lapkričio 11 d., o openSUSE Leap turėtų pasirodyti 2016 m. lapkričio 16 d. (keliolika dienų vėliau nei planuota iki tol). Taigi naudotojai išties galės džiaugtis patikima operacine sistema ir darbalaukio aplinkomis. Palyginimui, openSUSE Leap 42.1 iš pradžių gavo dar ne taip kruopščiai nušlifuotą KDE Plasma 5.4.2, tačiau vėliau per oficialius atnaujinimus pasiekė pataisytos naujesnės versijos (šiuo metu siūloma 5.5.5), o per papildomas saugyklas galima gauti dar naujesnes versijas (šiandienai 5.7).

Daugiau informacijos:

[https://news.opensuse.org/2016/07/14/systemd-updates-in-tumbleweed-leap-to-have-gnome-3-20/](https://news.opensuse.org/2016/07/14/systemd-updates-in-tumbleweed-leap-to-have-gnome-3-20/)

[https://lists.opensuse.org/opensuse-factory/2016-08/msg00455.html](https://lists.opensuse.org/opensuse-factory/2016-08/msg00455.html)

[https://en.opensuse.org/index.php?title=openSUSE%3ARoadmap&diff=116502&oldid=116452](https://en.opensuse.org/index.php?title=openSUSE%3ARoadmap&diff=116502&oldid=116452)

[https://mail.kde.org/pipermail/plasma-devel/2016-August/057731.html](https://mail.kde.org/pipermail/plasma-devel/2016-August/057731.html)

[http://jriddell.org/2016/07/08/plasma-5-8-lts-kickerd-off-for-stability-and-performance/](http://jriddell.org/2016/07/08/plasma-5-8-lts-kickerd-off-for-stability-and-performance/)

[https://community.kde.org/Schedules/Plasma\_5](https://community.kde.org/Schedules/Plasma_5)
