---
title: "„Lietukas“ atnaujintas „openSUSE Leap 15.6“ pagrindu"
description: "„Lietukas“ – lietuviškas atvaizdis openSUSE Linux sistemai su KDE Plasma aplinka paleisti – atnaujintas openSUSE Leap 15.6 pagrindu"
tags: [  ]
date: "2024-12-29"
lastmod: "2024-12-29"
author:  "embar"
---
![](/images/naujienos/Lietukas_logo.png)

Po pertraukos _„Lietukas“_ – lietuviškas atvaizdis _openSUSE Linux_ sistemai su _KDE Plasma_ aplinka paleisti – [atnaujintas](https://www.lietukas.lt/gauti.html) naujausios stabiliausios _openSUSE_ atmainos – _openSUSE Leap 15.6_ – pagrindu. Paviršutiniškai žiūrint, pokyčiai nuo ankstesnių _Lietuko 15.x_ versijų nėra dideli. Pakeitimai pirmiausia atkartoja _openSUSE 15.6_ galimybes:

*   _Linux_ 6.4.0 branduolys;
*   _KDE Plasma 5.27.11_ darbalaukio aplinka;

Puikiai tiks ieškantiems balanso tarp šviežios ir stabilios programinės įrangos. _Lietukas_ yra ta pati _openSUSE_ sistema ir gaus visus atitinkamus _openSUSE Leap 15.6_ versijos atnaujinimus ir jį bus galima vėliau atnaujinti iki kitų _openSUSE_ versijų. Išbandykite parsisiuntę iš [www.lietukas.lt](https://www.lietukas.lt) svetainės! Beje, senesnių versijų turėtojams [yra galimybė atsinaujinti](https://www.lietukas.lt/ymp/lietuko_atnaujinimas.html) iki 15.6 versijos.
