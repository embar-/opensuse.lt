---
title: "Lietukas atnaujintas openSUSE Leap 42.1 pagrindu"
description: ""
tags: [  ]
date: "2015-11-15"
lastmod: "2017-06-29"
---
Jau paruošta „Lietuko“ versija „openSUSE Leap 42.1“ pagrindu su „KDE Plasma 5“ darbalaukio aplinka. Taip pat atnaujinti variantai openSUSE 13.2 ir 13.1 pagrindu, juose pašalinant Akonadi (ir atitinkamai ją naudojančias KOrganizer, Kontact), o numatytasis programų meniu pakeistas iš Lancelot į patį paprasčiausią tam, kad sistema pasileistų kompiuteriuose, turinčiuose mažai RAM; šias programas galite įsidiegti po diegimo (lyginant su įdiegta sistema, demonstracinė sistema naudoja daugiau RAM); todėl „Lietuko 13.2“ 32 variantui tikrai galėtų pakakti vos 1 GiB RAM. Abu 64 bitų variantus (42.1 ir 13.2) galima paleisti per UEFI/EFI. Taip pat įtraukta Instlux programėlė, kuri gali padėti paleisti kompiuterį iš laikmenos su „Lietuku“ per „Microsoft Windows“ operacinės sistemos paleidimo meniu. Įvairių variantų „Lietuko“ ISO atvaizdžius galite rasti [čia](http://download.vikis.lt/lietukas/gauti.html).
