---
title: "Seniausią atviro kodo darbalaukio aplinką kuriančiam KDE projektui – jau 20 metų"
description: ""
tags: [  ]
date: "2016-09-14"
lastmod: "2017-06-29"
---
![](https://timeline.kde.org/images/arte20.png) Lygiai prieš dvidešimt metų – 1996 m. rugsėjo 14 d. – Matthias Ettrich [paskelbė](https://www.kde.org/announcements/announcement.php) kuriantis „Kool Desktop Environment (KDE)“ (_Šaunią darbalaukio aplinką_) Unix tipo sistemoms, kuri būtų draugiška eiliniam naudotojui. KDE tapo pirmąja atviro kodo darbalaukio aplinka: iki tol būdavo naudojamos įvairios langų tvarkyklės, tame pačiame ekrane vienu metu naudojamos labai skirtingais principais veikiančios bei atrodančios programos, nes kūrimui pasitelkiamos skirtingos priemonės... arba komercinės aplinkos (pvz., CDE). Praėjus dar lygiai metams, pasirodė KDE Beta 1; [čia](https://timeline.kde.org/) galite peržiūrėti KDE įvykius laiko juostoje. KDE bendruomenė [paruošė](https://dot.kde.org/2016/09/05/20-years-kde-book-released) knygutę apie savo istoriją (galite parsisiųsti [PDF](https://20years.kde.org/book/20yearsofKDE.pdf)).
