---
title: "openSUSE 12.3 RC2 – paskutinis žingsnis iki oficialios versijos pasirodymo"
description: ""
tags: [  ]
date: "2013-03-01"
lastmod: "2017-07-31"
draft: true
---
 Jau pasirodė openSUSE 12.3 RC2 – tai paskutinis žingsnis iki oficialios versijos pasirodymo. Dar lieka galimybė pastebėtus trūkumus ištaisyti prieš pasirodant openSUSE 12.3 laidai, tad [parsisiųskite](http://software.opensuse.org/developer/lt), [testuokite](http://en.opensuse.org/openSUSE:Testing) ir [praneškite apie klaidas](http://en.opensuse.org/openSUSE:Submitting_bug_reports). Šiuo metu žinomi nesklandumai įvardyti [čia](http://en.opensuse.org/openSUSE:Most_annoying_bugs_12.3_dev).

Į lietuvių kalbą [išversta](http://i18n.opensuse.org/stats/trunk/toplist.php) 91% openSUSE pranešimų. Jei randate vertimo į lietuvių kalbą klaidų, galite pranešti adresu opensuse.lietuviu.kalba (kilpelė) gmail (taškas) com.

Nuo šiolei demonstracinės („Live“) sistemos atvaizdžiai bus maždaug GB dydžio, tad nebetilps į atgyvenusius CD diskus; numanoma, kad demonstracinės sistemos (kurias galima ne tik įdiegti, bet dar ir išbandyti prieš diegiant) dažniausiai yra rašomos į atmintukus (USB laikmenas), o ne į optines laikmenas. Viena iš naujienų – galima atskirai parsiųsti laikmenos atvaizdį, kuris leis sistemą paleisti kritinėmis situacijomis („rescue“ atvaizdis).

Kitaip nei ankstesnėse laidose, openSUSE 12.3 numatytoji [išvaizda](http://en.opensuse.org/Screenshots_12.3) bus gana tamsi, bet jei kam tokia netinka, visada gali keisti išvaizdą diegdami kitokius „branding“ paketus arba kitais būdais.

Informacija anglų kalba apie būsimą openSUSE 12.3: [http://en.opensuse.org/Portal:12.3](http://en.opensuse.org/Portal:12.3)
