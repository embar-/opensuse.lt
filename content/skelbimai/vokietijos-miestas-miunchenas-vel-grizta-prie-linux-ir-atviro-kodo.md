---
title: "Vokietijos miestas Miunchenas vėl grįžta prie Linux ir atviro kodo"
description: ""
tags: [  ]
date: "2020-05-17"
lastmod: "2020-05-18"
author:  "embar"
---
![](https://upload.wikimedia.org/wikipedia/commons/6/66/LiMux2014.png)

Dar 2003 m. metais Vokietijos trečio pagal gyventojų skaičių Miuncheno miesto vietinė valdžia besibaigiant Windows NT 4.0 palaikymui nutarė pereiti prie Linux operacinės sistemos ir atviro kodo OpenOffice raštinės programų. Tikrasis migravimas prasidėjo 2006 m., o 2013 m. jau 80% miesto administracijos darbo vietų naudojo specialų Linux platinamąjį paketą – [LiMux](https://en.wikipedia.org/wiki/LiMux); maždaug 15000 darbo vietų migravimui prireikė apie 23 milijonų eurų (vienai darbo vietai tenka apie 1500 eurų). Tačiau 2014 m. meru buvo išrinktas Dieter Reiter – karštas Microsoft Windows operacinės sistemos gerbėjas – ir 2017 m. pabaigoje valdžia priėmė prieštaringą sprendimą vėl grįžti prie MS Windows operacinės sistemos; šis grįžimas dar nėra pilnai pasibaigęs; vien perėjimas prie Windows 10 kainuotų virš 50 milijonų eurų, dar pridėjus kitą reikalingą nuosavybinę įrangą (pvz., Oracle ir SAP) ši suma išauga iki 86 milijonų, o pridėjus perėjimą ir prie MS Office – išlaidos viršytų 100 milijonų eurų (vienai darbo vietai virš 5000 eurų). Vis tik 2020 m. vėl pasikeitus valdžiai, gegužę vėl sutarta grįžti prie Linux operacinės sistemos miesto administracijoje ir žadama ten, kur tai įmanoma, puoselėti atvirus standartus ir rinktis atviro kodo programinę įrangą laikantis šūkio [„Viešieji pinigai? Viešas kodas!“ (angl. _Public Money? Public Code!_)](index.php/2-skelbimai/231-tarptautine-iniciatyva-kad-uz-mokesciu-moketoju-pinigus-kuriama-programine-iranga-butu-atviro-kodo). (Paveikslėlyje 2014 m. LiMux 5.0 su KDE 4.12 aplinka)

Informacijos šaltiniai:

[https://www.zdnet.com/article/linux-not-windows-why-munich-is-shifting-back-from-microsoft-to-open-source-again/](https://www.zdnet.com/article/linux-not-windows-why-munich-is-shifting-back-from-microsoft-to-open-source-again/) – 2020 m. sprendimas grįžti prie Linux

[https://www.techrepublic.com/article/linux-to-windows-10-why-did-munich-switch-and-why-does-it-matter/](https://www.techrepublic.com/article/linux-to-windows-10-why-did-munich-switch-and-why-does-it-matter/) – apie 2017 m. sprendimą pereiti nuo Linux prie Windows

[https://www.techrepublic.com/article/end-of-an-open-source-era-linux-pioneer-munich-confirms-switch-to-windows-10/](https://www.techrepublic.com/article/end-of-an-open-source-era-linux-pioneer-munich-confirms-switch-to-windows-10/)

[https://www.techrepublic.com/article/how-a-linux-stronghold-turned-back-to-windows-key-dates-in-munichs-limux-project/](https://www.techrepublic.com/article/how-a-linux-stronghold-turned-back-to-windows-key-dates-in-munichs-limux-project/) – svarbiausios LiMux datos (iki 2017-11-23)

[https://fsfe.org/news/2017/news-20170301-01.html](https://fsfe.org/news/2017/news-20170301-01.html) – atviro kodo bendruomenės reakcija 2017 m.
