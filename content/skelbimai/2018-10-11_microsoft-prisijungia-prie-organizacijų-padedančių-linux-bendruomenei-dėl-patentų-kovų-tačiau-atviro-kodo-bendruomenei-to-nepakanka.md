---
title: "Microsoft prisijungia prie organizacijų, padedančių Linux bendruomenei dėl patentų kovų, tačiau atviro kodo bendruomenei to nepakanka"
description: ""
tags: [  ]
date: "2018-10-11"
lastmod: "2018-10-11"
author:  "embar"
---
_Microsoft_ kompanija ką tik prisijungė prie [LOT](https://lotnet.com/) ir [OIN](http://www.openinventionnetwork.com/community-of-licensees/) organizacijų, kurios padeda Linux bendruomenei dėl patentų kovų. Prie jų prisijungusi _Microsoft_ kompanija įgauna teisę nemokamai naudotis patentais, kurie priklauso kitoms kompanijoms, palaikančioms atviro kodo bendruomenę. Tačiau atvirojo kodo bendruomenė (tiksliau – _Free Software Foundation_ organizacija) pastebi, kad to nepakanka ir reikalauja, kad _Microsoft_ kompanija imtųsi realių žingsnių: aiškiai paskelbtų, jog nutraukia visus ieškinius prieš Linux (įskaitant Android) dėl patentų; realiai prisidėtų prie to, kad visiems GNU/Linux sistemose randamiems paketams nebūtų taikomi patentų apribojimai (įskaitant problematiškus įvairialypės terpės paketus); prisijungtų prie iniciatyvų, kad programinei įrangai apskritai negaliotų patentai (pvz., kad prisijungtų [_End Software Patents_](http://endsoftpatents.org/) judėjimo). Jei _Microsoft_ kompanija nesiimtų minėtų veiksmų, o vėliau persigalvotų dėl dalyvavimo LOT ir OIN organizacijų veikloje, tuomet _Microsoft_ kompanijos agresija patentų klausimais būtų dar pavojingesnė. Todėl atvirojo kodo bendruomenė atsargiai vertina _Microsoft_ kompanijos žingsnius (kurie kol kas yra sveikintini) ir žada juos toliau akylai stebėti.

Daugiau informacijos anglų kalba [čia](https://www.fsf.org/news/fsf-statement-on-microsoft-joining-the-open-invention-network).
