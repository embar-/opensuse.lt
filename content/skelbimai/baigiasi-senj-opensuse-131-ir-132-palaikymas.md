---
title: "Baigiasi senųjų openSUSE 13.1 ir 13.2 palaikymas"
description: ""
tags: [  ]
date: "2016-11-20"
lastmod: "2017-07-31"
---
Jei vis dar naudojate openSUSE 13.1 arba 13.2 versiją, planuokite atnaujinti savo sistemą, nes ką tik pasirodžius [openSUSE Leap 42.2](index.php?option=com_content&view=article&id=195:opensuse-leap-422--profesionalus-linux-platinamasis-paketas&catid=1:svetains) versijai šiomis dienomis nutraukiamas openSUSE 13.1 palaikymas (įskaitant „[Evergreen](https://en.opensuse.org/openSUSE:Evergreen)“, iš viso buvo palaikoma 3 metus), o openSUSE 13.2 palaikymas [baigsis](https://lists.opensuse.org/opensuse-announce/2016-11/msg00002.html) 2017 m. sausio 16 d. (taigi pastaroji iš viso bus palaikoma truputį daugiau kaip 2 metus). Beje, openSUSE 13.2 versija buvo paskutinė reguliari openSUSE versija, palaikiusi 32 bitų architektūrą; jei ketinate naudoti 32 bitų operacinę sistemą, tuomet patariama diegti šią architektūrą tebepalaikančią [openSUSE Tumbleweed](https://en.opensuse.org/Portal:Tumbleweed) atmainą. Tiesioginis atnaujinimas nuo openSUSE 13.\* iki openSUSE Leap 42.2 versijos nėra oficialiai patartinas, tačiau suveikti gali. Prieš atnaujinant iki openSUSE Leap, patariama iš anksto pasikeisti nestandartines saugyklas į atitinkamas naująsias, taip pat įsitikinti, ar kartais /etc/zypp/repos.d/ kataloge nėra failų su lietuviškomis raidėmis ar kitais ne ASCII simboliais (antraip atnaujinimas gali strigti).
