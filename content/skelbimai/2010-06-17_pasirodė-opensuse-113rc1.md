---
title: "Pasirodė openSUSE 11.3RC1"
description: ""
tags: [  ]
date: "2010-06-17"
lastmod: "2017-07-31"
draft: true
---
Jau galite atsiųsti openSUSE 11.3 RC1 iš [http://software.opensuse.org/developer/lt](http://software.opensuse.org/developer/lt). RC1 yra žodžių „Release Candidate #1“ trumpinys, kuris reiškia, kad tai yra pirmoji išbaigta versija, parodanti, kaip iš tiesų atrodys galutinė openSUSE 11.3. Jokių naujų savybių lyginant su openSUSE 11.3 Milestone7 joje nerasite. RC versijose nebeleidžiama ko nors keisti, nebent tik taisyti rastas klaidas. Taigi, nors ši versija dar nėra stabili, tačiau nautotojai jau gali ja pakankamai drąsiai naudotis.

Svarbu išbandyti ir [pranešti apie nesklandumus](http://wiki.opensuse.org/openSUSE:Submitting_bug_reports), kad openSUSE komanda galėtų pamėginti juos ištaisyti iki oficialios stabilios versijos išleidimo 2010 m. liepos 15 d. Viena nemaloniausių RC1 staigmenų yra ta, kad kūrėjai iš KDE4 ir kitų šablonų pašalino HAL, be kurio kyla [nemažai bėdų](https://bugzilla.novell.com/show_bug.cgi?id=613898); sprendimas – įsidiegti HAL paketą.

Beje, apie vertimo į lietuvių kalbą klaidas pranešti niekada nevėlu. Apie jas praneškite el. pašto adresu, nurodytu [čia](index.php/forumas/topic?id=2&p=1#p2). Taip pat niekada nevėlu prisidėti prie vertimo. Šiuo metu į lietuvių kalbą yra išversta 77% grynai su openSUSE 11.3 RC1 susijusių eilučių.

Daugiau informacijos anglų kalba [openSUSE.org svetainėje](http://news.opensuse.org/2010/06/17/opensuse-approaching-destination-please-fasten-your-seat-belts-opensuse-11-3-rc1-is-available/)
