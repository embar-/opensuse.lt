---
title: "openSUSE 13.1 laidai pratęsiamas palaikymas"
description: ""
tags: [  ]
date: "2016-01-10"
lastmod: "2017-07-31"
---
2013 metų lapkritį pasirodžiusios openSUSE 13.1 laidos pagrindinis planuotas palaikymas baigiasi šiomis dienomis, tačiau norintieji likti su šia sistema gali būti ramūs: [Evergreen](https://en.opensuse.org/openSUSE:Evergreen) (liet. _amžinai žalias, gyvuojantis_) projektas rūpinsis openSUSE 13.1 saugumo atnaujinimais dar maždaug vienerius metus laiko. Kitaip nei ankstesnių pratęsto palaikymo versijų atveju, jums **ne**reikia pridėti jokių papildomų saugyklų: atnaujinimai keliaus į įprastą 13.1 atnaujinimų saugyklą. Tokiu principu jau anksčiau savo sistemos palaikymą gavo openSUSE 11.1, openSUSE 11.2 (iš viso 4 metus!) ir openSUSE 11.4 (beveik pusketvirtų metų!).
