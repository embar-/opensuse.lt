---
title: "Pagaliau veikia gulsčių puslapių spausdinimas su KDE 4.7.x Okular"
description: ""
tags: [  ]
date: "2011-11-13"
lastmod: "2017-09-17"
---
KDE 4 darbalaukio aplinkos Okular programa, skirta dokumentų peržiūrai, iki šiol netinkamai spausdindavo gulsčius puslapius. Nors klaida buvo ištaisyta prieš KDE 4.7 versijos pasirodymą, tačiau nepakankamai anksti, kad programinį kodą ženkliai pakeičianti pataisa būtų įtraukta į KDE 4.7.x versijas.

Pagaliau openSUSE pasekė Fedora pavyzdžiu ir šią pataisą atkėlė iš dar tik būsimos KDE 4.8 versijos į KDE 4.7.3. Tinkamai gulsčius puslapius spausdinančią Okular programą į openSUSE 11.4 įdiegsite nuspaudę nuorodą [„diegti tuoj pat“](http://software.opensuse.org/ymp/KDE:Distro:Factory/openSUSE_11.4/okular.ymp). Pastaba: nuspaudus nuorodą bus siūloma pridėti _KDE:Distro:Factory/openSUSE\_11.4_ saugyklą, į kurią artėjant KDE 4.8 versijai pateks nestabilūs paketai, o ne KDE 4.7.x atnaujinimai; todėl diegdami nežymėkite parinkties „išlaikyti saugyklą po diegimo“ arba įdiegę Okular, pašalinkite/uždrauskite šią saugyklą.

Tikėkimės, kad netrukus pasirodysiančios openSUSE 12.1 naudotojams Okular pataisa bus pateikta per programinės įrangos atnaujinimus internetu.
