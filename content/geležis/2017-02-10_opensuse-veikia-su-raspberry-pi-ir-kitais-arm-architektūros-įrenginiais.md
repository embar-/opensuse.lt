---
title: "openSUSE veikia su Raspberry Pi ir kitais ARM architektūros įrenginiais"
description: ""
tags: [  ]
date: "2017-02-10"
lastmod: "2017-06-29"
---
Turite ar svajojate apie [Raspberry Pi](https://www.raspberrypi.org/products/), kuriame suktųsi jūsų pažįstama openSUSE? [Pranešama](https://news.opensuse.org/2016/12/05/opensuse-leap-42-2-gets-64-bit-raspberry-image/), kad jau galite išbandyti [openSUSE Leap 42.2](https://en.opensuse.org/Archive:LT-Release_announcement_42.2) pagrindu sukurtus stabilius _ARMv8_ atvaizdžius _Raspberry Pi 3_ įrenginukams: galite rinktis kurį nors atvaizdžio variantą su darbalaukio aplinka (_Enlightenment20_, _XFCE_, _LXQT_) arba be darbalaukio aplinkos, o nuorodas skirtingų atvaizdžių variantų (taip pat ir [openSUSE Tumbleweed](https://en.opensuse.org/Portal:Tumbleweed) pagrindu) atsiuntimui ir instrukcijomis rasite [https://en.opensuse.org/HCL:Raspberry\_Pi3](https://en.opensuse.org/HCL:Raspberry_Pi3) puslapyje. Lyginant su kitais _Raspberry Pi3_ atvaizdžiais (ar bent dauguma jų), šie siūlomi _openSUSE_ atvaizdžiai išsiskiria visišku _ARMv8_ 64 bitų architektūros palaikymu, taip pat _KVM_ (angl. _Kernel-based Virtual Machine_) palaikymu. Kol kas _Raspberry Pi3_ atvaizdžiuose su _openSUSE_ sistema gali neveikti _HDMI_ audio ir video iškodavimas aparatiniu lygiu, tačiau šias bėdas tikimasi ištaisyti.

Be to, _openSUSE_ palaiko ne tik _Raspberry Pi3_ , bet ir senesnes _Raspberry Pi_ versijas ([Pi1](https://en.opensuse.org/HCL:Raspberry_Pi) su ARMv6 ir [Pi2](https://en.opensuse.org/HCL:Raspberry_Pi2) su ARMv7 32 bitų procesoriais) bei kitus įrenginukus su _ARM_ architektūros įvairių versijų procesoriais, pavyzdžiui, [BananaPi](https://en.opensuse.org/HCL:BananaPi), [Samsung Chromebook](https://en.opensuse.org/HCL:ARMChromebook). Visą palaikomų įrenginių sąrašą rasite [https://en.opensuse.org/Portal:ARM](https://en.opensuse.org/Portal:ARM) puslapyje. Žemiau keletas _openSUSE_ pagrindu sukurtų _ARM_ atvaizdžių saugyklų:

*   [ARMv8 (AArch64) su openSUSE Leap 42.2](http://download.opensuse.org/ports/aarch64/distribution/leap/42.2/appliances/);
*   [ARMv8 (AArch64) su openSUSE Tumbleweed](http://download.opensuse.org/ports/aarch64/tumbleweed/images/);
*   [ARMv7 su openSUSE Leap 42.2](http://download.opensuse.org/ports/armv7hl/distribution/leap/42.2/appliances/);
*   [ARMv7 su openSUSE Tumbleweed](http://download.opensuse.org/ports/armv7hl/tumbleweed/images/);
*   [ARMv6 su openSUSE Tumbleweed](http://download.opensuse.org/ports/armv6hl/tumbleweed/images/).
