---
title: "openSUSE Tumbleweed saugyklų momentinės kopijos"
description: ""
tags: [  ]
date: "2017-12-07"
lastmod: "2017-12-07"
author:  "embar"
---
Apskritai „[openSUSE Tumbleweed](https://software.opensuse.org/distributions/tumbleweed)“ atmaina skirta tiems, kurie nori visada naudoti pačią naujausią programinę įrangą (paprastiems naudotojams labiau patariama rinktis tradicinę stabilią „[openSUSE Leap](https://software.opensuse.org/distributions/leap)“ atmainą). Tačiau dėl dažnai besikeičiančio „openSUSE Tumbleweed“ saugyklų turinio, dabar esamų paketų jau po kelių dienų gali nebebūti oficialiose saugyklose, nors jų jums gali prireikti, pavyzdžiui, jei: derinate programas ir dažnai ieškote _\-debuginfo_ paketų; „openSUSE Tumbleweed“ žada įvesti reikšmingų pakeitimų, dėl kurių dar negalėsite sau leisti atsinaujinti visos sistemos, tačiau norėsite įsidiegti tik vieną ar kitą paketą, suderinamą su jau įdiegtąją sistema, bet nesuderinamą su būsimąją saugykla.

Norintys prisirišti prie dabartinės „openSUSE Tumbleweed“ saugyklos momentinės kopijos, gali įsidiegti [tumbleweed-cli](https://software.opensuse.org/package/tumbleweed-cli?search_term=tumbleweed-cli) paketą ir po to įvykdyti:

tumbleweed init

Norėdami prisirišti prie konkrečios kitos momentinės saugyklos kopijos, tarkim, prie 2017 m. lapkričio 21 dienos versijos:

tumbleweed switch 20171121

Norėdami nebeprisirišti prie senų saugyklų (t.y. grįžti prie įprastos „openSUSE Tumbleweed“ saugyklos su pačiais naujausiais paketais) ir iškart atnaujinti visą sistemą:

tumbleweed update

Daugiau informacijos žemiau pateiktuose filmukuose ir puslapiuose anglų kalba:

{{< youtube CSXRreUjiIc >}}

{{< youtube RkDwGiS9Kcc >}}

[http://release-tools.opensuse.org/2017/12/06/Tumbleweed-Snapshots-Update.html](http://release-tools.opensuse.org/2017/12/06/Tumbleweed-Snapshots-Update.html)

[http://release-tools.opensuse.org/2017/11/22/Tumbleweed-Snapshots.html](http://release-tools.opensuse.org/2017/11/22/Tumbleweed-Snapshots.html)

[https://lists.opensuse.org/opensuse-factory/2017-11/msg00591.html](https://lists.opensuse.org/opensuse-factory/2017-11/msg00591.html)

[https://github.com/boombatower/tumbleweed-cli](https://github.com/boombatower/tumbleweed-cli)

[http://download.tumbleweed.boombatower.com](http://download.tumbleweed.boombatower.com/) – galimų momentinių kopijų sąrašas
