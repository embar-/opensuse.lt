---
title: "„Lietukas“ atnaujintas „openSUSE Leap 15.2“ pagrindu "
description: ""
tags: [  ]
date: "2021-02-16"
lastmod: "2021-02-16"
author:  "embar"
---
„Lietukas“ atnaujintas „[openSUSE Leap 15.2]({{< ref "/opensuse-įvykiai/ko-naujo-tiketis-opensuse-leap-15-2-versijoje" >}})“ pagrindu, tad paveldėjo joje esančius paketus, įskaitant _KDE Plasma 5.18 LTS_ darbalaukio aplinką, _Firefox 78 ESR_ naršyklę. Dar atnaujintos _LibreOffice_ raštinės programos iki ką tik pasirodžiusios [7.1.0 versijos](https://blog.documentfoundation.org/blog/2021/02/03/libreoffice-7-1-community/). Taip pat atnaujinta _Calamares_ diegyklė, joje ištaisyta klaida, dėl kurios į sistemą nukopijuojama DNS konfigūracija (/etc/resolv.conf) kaip įprasta rinkmena, dėl ko ankstesnėje versijose galėjo nepavykti prisijungti prie kitokio interneto tinklo, nei buvo diegimo metu. Kiti „Lietuko“ pokyčiai nuo 15.0 ar 15.1 versijos tėra labai nežymūs. Jei norėtumėte ženklesnių pokyčių, kviečiu siūlyti pakeitimus [jo paketuose OBS platformoje](https://build.opensuse.org/project/show/home:embar-:Lietukas). _Lietukas_ yra ta pati _openSUSE_ sistema, tad gaus visus atitinkamus _openSUSE Leap 15.2_ versijos atnaujinimus ir jį bus galima vėliau atnaujinti iki kitų _openSUSE_ versijų.

Išbandykite parsisiuntę iš [www.lietukas.lt](http://www.lietukas.lt) svetainės!

O jei jau turite įsidiegę „Lietuko“ ankstesnę versiją, [galite atsinaujinti](http://www.lietukas.lt/ymp/lietuko_atnaujinimas.html) iš openSUSE Leap 15.2 diegimo laikmenos (~4GB ISO atvaizdžio, įrašyto į DVD ar atmintuką) pagal tokias pačias instrukcijas, kurios buvo skirtos ankstesnėms versijoms (praktiškai tik versijos numeris keičiasi tam tikrose vietose).
