---
title: "Išleista vektorinės grafikos programos Inkscape 1.0 versija"
description: ""
tags: [  ]
date: "2020-05-06"
lastmod: "2020-05-17"
author:  "embar"
---
![Inkscape](https://media.inkscape.org/static/images/inkscape-logo.svg)

2020 m. gegužės 1 d. [išleista](https://inkscape.org/release/inkscape-1.0/) **Inkscape 1.0** versija! „Inkscape“ yra atviro kodo vektorinės grafikos programa. Nors ši programa egzistuoja pakankamai ilgai, versijos 1.0 numerį pasiekė tik dabar. Tai nėra vien tik versijos numerio pasikeitimas, bet sulaukėme ir naujovių, pvz., pereita nuo GTK2 prie GTK3+ naudotojo sąsajos priemonių komplekto, geriau palaikomas rodymas didelės raiškos (HiDPI) ekranuose, palaikomas SVG 2 versijos formatas, palaikomi Python 3 kalba parašyti papildiniai, daug vektorinės grafikos funkcijų naujovių, pagreitintas programos veikimas, nemažai naudotojo sąsajos pakeitimų ir kitų patobulinimų, tačiau nebepalaikomi kai kurie vektoriniai formatai.

„Inkscape“ diegimo paketus openSUSE Linux sistemai gali rasti „[Graphics](https://software.opensuse.org/download/package?package=inkscape&project=graphics&locale=lt)“ saugykloje (pvz., įsidiegti į openSUSE Leap 15.1 sistemą galite [per „Diegti tuoj pat“ nuorodą](https://software.opensuse.org/ymp/graphics/openSUSE_Leap_15.1/inkscape.ymp?base=openSUSE%3ALeap%3A15.1&query=inkscape)). Arba galite bandyti paleisti „Inkscape 1.0“ iš bendrų Linux sistemoms skirtų [_AppImage_ arba _Snap_ paketų](https://inkscape.org/release/1.0/gnulinux/).

{{< youtube f6UHXkND4Sc >}}

Daugiau informacijos apie naujoves anglų kalba:

[https://wiki.inkscape.org/wiki/index.php/Release\_notes/1.0](https://wiki.inkscape.org/wiki/index.php/Release_notes/1.0)
