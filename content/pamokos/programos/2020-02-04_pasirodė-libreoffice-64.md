---
title: "Pasirodė LibreOffice 6.4"
description: ""
tags: [  ]
date: "2020-02-04"
lastmod: "2020-02-04"
author:  "embar"
---
2020 m. sausio pabaigoje pasirodė LibreOffice 6.4 versija. Pagrindinės naujovės:

*   Geresnis Microsoft Office dokumentų palaikymas, greitesnis sudėtingų dokumentų atvėrimas.
*   QR kodų generavimas
*   Geresnis pakeitimų sekimas numeruotuose sąrašuose.
*   Galima komentuoti paveiksliukus.
*   Galima komentarus pažymėti kaip išspręstus.
*   Writer rašyklėje pagerėjo lentelių tvarkymas, lentelės savybes galima keisti per skydelį šoninėje juostoje.
*   Calc skaičiuoklė gali eksportuoti lakštą į PDF kaip vientisą puslapį.
*   Dar pagerėjo integracija su KDE Plasma 5 darbalaukio aplinka.

Daugiau informacijos apie naujoves rasite [puslapyje anglų kalba](https://wiki.documentfoundation.org/ReleaseNotes/6.4).

Naujausią LibreOffice parsisiųsti galite iš [oficialios svetainės](https://www.libreoffice.org/download/) kaip TAR.GZ archyvą su RPM paketais. O jei nenorite žaisti su tokiais archyvais, į openSUSE LibreOffice 6.4 galite įdiegti per [„Diegti tuoj pat“ nuorodą](https://www.lietukas.lt/ymp/gauti.php?ymp=LibreOffice64).

Vis tik jei nesate iš tų, kurie nori išbandyti naujoves ir susidurti su netikėtumais programose, siūloma kol kas likti prie tebepalaikomos LibreOffice 6.3 versijos, o prie LibreOffice 6.4 pereiti po kelių mėnesių, kai baiginėsis LibreOffice 6.3 serijos palaikymas ir jau bus aptiktos ir ištaisytos giliau pasislėpusios LibreOffice 6.4 klaidelės.

Artėjant LibreOffice [10-ies metų](https://blog.documentfoundation.org/blog/2019/12/20/10-20-libreoffice-10th-anniversary-in-2020/) gimtadieniui, 2020 metų viduryje sulauksime LibreOffice 7.0 versijos (nebus LibreOffice 6.5), kuri vietoj CAIRO grafikos bibliotekos pradės naudoti [SKIA grafikos biblioteką su Vulkan palaikymu](https://www.phoronix.com/scan.php?page=news_item&px=LibreOffice-7.0-Up-Next), tad galės geriau pasinaudoti kompiuterio grafikos plokštės galimybėmis, ypač slenkant/pristatinėjant didelius dokumentus.

{{< youtube -4boEj8S2JQ >}}

[![](https://blog.documentfoundation.org/wp-content/uploads/2020/02/StarOffice-derivatives.png)](https://blog.documentfoundation.org/wp-content/uploads/2020/02/StarOffice-derivatives.png)
