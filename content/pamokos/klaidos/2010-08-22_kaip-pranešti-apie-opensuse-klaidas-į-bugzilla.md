---
title: "Kaip pranešti apie openSUSE klaidas į „Bugzilla“"
description: ""
tags: [  ]
date: "2010-08-22"
lastmod: "2017-08-07"
---
Jei openSUSE sistemoje radote klaidą ir norite, kad ji būtų ištaisyta, reikia pranešti apie ją į „Bugzilla“. Tiesa, šioje pranešimų apie klaidas sistemoje vartojama tik anglų kalba. Labai pradėti galite nueidami į [openSUSE.org vikio puslapį apie Bugzilą](http://en.opensuse.org/openSUSE:Submitting_bug_reports). Čia pasirinkite savo naudojamą _openSUSE_ versiją ties _Accessing Bugzilla_. (Pageidautina naudoti arba naujausią stabilią _openSUSE_ versiją, arba _openSUSE Tumbleweed_, nes senesnėms mažiau skiriama dėmesio.)

![](/images/stories/bug.png) Pirmiausia turite prisijungti kaip registruotas naudotojas. Jei neturite paskyros, ją reikia sukurti:

[![Novell prisijungimo langas](/images/stories/opensuse-113-pranesk-apie-klaida-2.jpg "Novell prisijungimo langas")](/images/stories/opensuse-113-pranesk-apie-klaida-2.jpg) [![Novell paskyros kūrimas](/images/stories/opensuse-113-pranesk-apie-klaida-3.jpg "Novell paskyros kūrimas")](/images/stories/opensuse-113-pranesk-apie-klaida-3.jpg)

![](/images/stories/bug.png) Pirmiausia paieškome jau žinomų riktų. Tada ne veltui gaišite laiką kurdami aprašymą, o tiesiog galėsite papildyti esamą aprašymą, balsuoti (vote) už tą klaidą, kad ji būtų greičiau sprendžiama.

![](/images/stories/bug.png) Jei apie jūsiškę klaidą dar nėra paskelbta, pasirinkite komponentą, savo aparatinės įrangos platformą, operacinę sistemą, jos versiją. Po to angliškai trumpai ir kaip galima tiksliau apibūdinkite savo pastebėtą riktą ties „Summary“. Ties „Details“ tą klaidą aprašykite išsamiai. Po to nurodykite, kaip dažnai ta klaida pasitaiko atliekant konkrečius veiksmus, kuriuos pateikiate žemiau (_Steps to produce_). Nurodykite gautą rezultatą (_actual results_) ir tai, ko tikėjotės (_expected results_). Galite prisegti rinkmeną (_attachment_), pateikti papildomos informacijos.

Naudokitės nurodymais apie tai, kaip rašyti apie konkrečias klaidas, kuriuos rasite [openSUSE.org vikio pusapyje apie Bugzilą](http://en.opensuse.org/openSUSE:Submitting_bug_reports#Reporting_a_bug).

[![](/images/stories/opensuse-113-pranesk-apie-klaida-4.jpg)](/images/stories/opensuse-113-pranesk-apie-klaida-4.jpg) [![](/images/stories/opensuse-113-pranesk-apie-klaida-5.jpg)](/images/stories/opensuse-113-pranesk-apie-klaida-5.jpg)

![](/images/stories/bug.png) Na ir galiausiai pateikite savo pranešimą (_Submit bug report_)
