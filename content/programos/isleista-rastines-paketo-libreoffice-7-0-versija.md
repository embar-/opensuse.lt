---
title: "Išleista raštinės paketo LibreOffice 7.0 versija"
description: ""
tags: [  ]
date: "2020-08-05"
lastmod: "2020-08-05"
author:  "embar"
---
2020 m. rugpjūčio 5 d. oficialiai išleista „LibreOffice“ raštinės paketo 7.0-oji versija. Pagrindinės naujovės:

*   Pereita prie Skia grafikos variklio ir Vulkan pagrindu veikiančio vaizdo spartinimo – tai leidžia greičiau apdoroti ekrane vaizduojamus grafinius elementus.
*   OpenDocument Format (ODF) 1.3 palaikymas. Svarbesnės naujovės ODF 1.3 naujovės yra susijusios su skaitmeniniais parašais ir šifravimu OpenPGP pagrindu, patobulėjusiu pakeitimų sekimu, išsamesnėmis pirmojo puslapio, teksto, numeravimo ir paveikslų savybėmis.
*   Dar geresnis suderinamumas su Microsoft Office dokumentais (DOCX, XLSX, PPTX). Be to, DOCX dokumentai įrašomi numatytojoje 2013/2016/2019 veiksenoje, o ne pasenusioje 2007 suderinamumo veiksenoje – taip, kaip ir tą daro šiuolaikiškos MS Office versijos. XLSX rinkmenose lakštų pavadinimai gali būti ilgesni nei 31 simbolio.
*   Atnaujinta standartinių paveiksliukų galerija.
*   _Writer_ rašyklė palaiko pusiau skaidrų tekstą.
*   _Writer_ rašyklės formatavimo ženklų rodymo veiksenoje šviesiais laužtiniais skliaustais gali būti pažymima, kur yra žymelės.
*   _Writer_ rašyklė geriau tvarkosi su kabutėmis ir apostrofais.
*   _Calc_ skaičiuoklėje galima **Alt**+**\=** sparčiuoju klavišu automatiškai sumuoti.
*   _Calc_ skaičiuoklėje atsirado atsitiktinių skaičių generavimo funkcija, kurios rezultatai lieka pastovūs.

{{< youtube XusjjbBm81s >}}

Įdiegti LibreOfiice 7.0 į openSUSE sistemą galite per [šią „Diegti tuoj pat“ nuorodą](http://www.lietukas.lt/ymp/gauti.php?ymp=LibreOffice70). Tokiu būdu įsidiegtumėte paketus, kurie buvo [parsisiųsti iš oficialios LibreOffice](https://www.libreoffice.org/download/download/?type=rpm-x86_64&lang=lt) svetainės ir išskleisti „Lietuko“ saugykloje.

Daugiau informacijos:

[https://blog.documentfoundation.org/blog/2020/08/05/announcement-of-libreoffice-7-0/](https://blog.documentfoundation.org/blog/2020/08/05/announcement-of-libreoffice-7-0/)

[https://wiki.documentfoundation.org/ReleaseNotes/7.0](https://wiki.documentfoundation.org/ReleaseNotes/7.0)
