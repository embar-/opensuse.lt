---
title: "TeamViewer 13 Linux sistemose nebesiremia Wine, o funkcionalumas jau beveik toks pat"
description: ""
tags: [  ]
date: "2018-10-07"
lastmod: "2018-10-11"
author:  "embar"
---
[_TeamViewer_](https://www.teamviewer.com/lt/) leidžia nuotoliniu būdu prisijungti prie kito kompiuterio darbalaukio ir palaiko daugybę operacinių sistemų. Jau greitai bus metai laiko, kaip _TeamViewer_ kūrėjai pranešė apie _TeamViewer 13_ versiją, kuri veikia Linux sistemose nebenaudodama _Wine_ emuliatoriaus (kuris leidžia paleisti _Windows_ programas kitose operacinėse sistemose), o yra sukompiliuota Qt pagrindu būtent Linux sistemoms. Parsisiųsti _openSUSE_ 64 bitų sistemoms skirtą [RPM paketą](https://download.teamviewer.com/download/linux/teamviewer-suse.x86_64.rpm) galite iš _TeamViewer 13_ galite iš <[https://www.teamviewer.com/lt/download/linux/](https://www.teamviewer.com/lt/download/linux/)\>. _TeamViewer_ [13.2 versija](https://community.teamviewer.com/t5/Linux/Update-13-2-13582-Summer-release/m-p/40607) Linux sistemoms, kuri pasirodė 2018 m. vasarą, savo funkcionalumu jau beveik prilygsta kitoms operacinėms sistemoms skirtoms versijoms; žadama, kad kita versija jau bus visiškai pilnavertė. Tiesa, naujesnės ir senesnės versijos nėra pilnai susišnekančios: iš kompiuterio su naujesne _TeamViewer_ programos versija jūs galėsite prisijungti prie kompiuterio su senesne _TeamViewer_ versija ir tą kompiuterį valdyti nuotoliniu būdu; bet iš senesnių _TeamViewer_ versijų negalėsite prisijungti prie naujesnių. Beje, ankstesnė _TeamViewer 12_ versija šiaip ar taip jau nebeveikė naujausioje _openSUSE Leap 15.0_ versijoje.
