---
title: "Pasirodė LibreOffice 6.2"
description: ""
tags: [  ]
date: "2019-02-09"
lastmod: "2019-02-09"
author:  "embar"
---
2019 m. vasario 7 dieną pasirodė nauja populiariausio atviro kodo raštinės paketo _LibreOffice 6.2_ versija. Naujovės:

*   Mygtukų juostoje mygtukai gali būti išdėstomi naujais būdais: kortelėse arba vertikaliomis grupėmis. Šie naujieji mygtukų išdėstymo būdai yra tarpusavyje stilistiškai panašūs, visi priskiriami išdėstymo būdui, kuris angliškai Notebookbar vadinamas „Notebookbar“, ir atrodo iš dalies panašiai kaip kad randamas naujesnėse _MS Office_ versijose.
*   Pagerėjo integracija su _KDE Plasma ir LXQt_ darbalaukio aplinkomis per _VCL_ papildinius _qt5_ ir _kde5_.
*   Gerokai pagerėjo pakeitimų sekimo sistemos veikimo greitis, ypač dirbant su dideliais dokumentais.
*   Kontekstiniai meniu pertvarkyti, dabar jie panašesni lyginant skirtingas raštinės paketo programas (_Calc, Writer, Impress_).
*   _LibreOffice_ _Writer_ gali įterpti skaičlentės duomenis tiesiogiai į lentelę (vietoj įterpimo kaip objektą).
*   _LibreOffice_ _Calc_ gali atlikti daugiau statistinių analizių, įskaitant daugialypę regresinę analizę.
*   _LibreOffice_ _Impress_ ir _Draw_ leidžia keisti judančio objekto (animacijos) kelią pele perkeliant pagrindinius kelio taškus, o judėjimo kelias gali būti sudėtingesnis.
*   Dar pagerėjo _MS Office_ dokumentų palaikymas, ypač animacijų ir saugumo priemonių atžvilgiu, pvz., palaiko OOXML _agile_ šifravimą ir HMAC tikrinimą.
*   Atnaujinti ženkliukai, ypač _[atnaujintas Karasa Jaga](https://libreofficemaster.blogspot.com/2019/02/a-summary-of-libreoffice-karasa-jaga.html)_ ženkliukų stilius, kuris primena _Oxygen_ ženkliukų stilių iš KDE 4 laikų, ir _Elementary_.

{{< youtube 6HUnR5IoAQk >}}

Daugiau informacijos anglų kalba:

[https://blog.documentfoundation.org/blog/2019/02/07/libreoffice-6-2/](https://blog.documentfoundation.org/blog/2019/02/07/libreoffice-6-2/)

[https://wiki.documentfoundation.org/ReleaseNotes/6.2](https://wiki.documentfoundation.org/ReleaseNotes/6.2)
