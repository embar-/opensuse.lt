---
title: "Qupzillla / Falkon interneto naršyklė"
description: ""
tags: [ "interneto naršyklė", "KDE" ]
date: "2017-12-19"
lastmod: "2017-12-19"
author:  "embar"
---
[Qupzillla](https://www.qupzilla.com) yra gana paprasta naršyklė su _Qt WebEngine_ varikliu, tačiau jau artimiausios versijos pasirodys su [Falkon](https://community.kde.org/Incubator/Projects/Falkon) pavadinimu. Pavadinimas keičiamas naršyklei [pereinant](http://blog.qupzilla.com/2017/08/qupzilla-is-moving-under-kde-and.html) į _KDE_ platformą. Čia ji pakeis technologiškai jau pasenusią _Konqueror_ naršyklę. Oficialiose _openSUSE_ saugyklose naršyklė šiai dienai (2017 m.) vis dar pateikiama [qupzilla](https://software.opensuse.org/package/qupzilla) paketu, bet artimoje ateityje ji greičiausiai bus [falkon](https://software.opensuse.org/package/falkon) pakete. Ši naršyklė turėtų ypač dominti tuos, kurie tebenaudoja senus kompiuterius ir/ar 32 bitų operacines sistemas.

...nes dauguma populiarių Linux sistemose veikiančių naršyklių nebesiūlo atsisiųsti naujausių versijų kompiuteriams su senais 32 bitų procesoriais:

*   _Google Chrome_ ir _Chromium_ nebesiūlo 32 bitų versijų [nuo 2016 m. kovo](https://groups.google.com/a/chromium.org/forum/#!topic/chromium-dev/FoE6sL-p6oU).
*   _Firefox_ naršyklė [nuo 53 versijos](https://www.mozilla.org/en-US/firefox/53.0/releasenotes/) palaiko tik _Intel Pentium 4_ (i786), _AMD Opteron_ ir naujesnius procesorius, tad naudojantieji senesnius procesorius ([i386, i486, i586, i686](https://myonlineusb.wordpress.com/2011/06/08/what-is-the-difference-between-i386-i486-i586-i686-i786/)) turi tenkintis [Firefox 52 ESR](https://www.mozilla.org/en-US/firefox/organizations/) versija, kuri palaikysima iki 2018 m. vidurio. Nors galite atsisiųsti naujausią Firefox versiją 32 bitų (i786) iš pačios Firefox svetainės [TAR.BZ2](https://www.mozilla.org/lt/firefox/all/?q=Lithuanian,%20Lietuvi%C5%B3) archyve, tačiau _openSUSE_ nesiūlo atitinkamų RPM paketų netgi _Tumbleweed_ atmainai, nes čia 32 bitų branduolys yra i586.
*   Neberasite naujesnių _Opera_ naršyklės [32 bitų (i386)](https://www.opera.com/download/guide/?os=linux-i386&list=all) versijų nei [45.0 (paskutinis atnaujinimas 2017 m. birželį)](http://www.opera.com/download/index.dml/?os=linux-i386&list=all).
