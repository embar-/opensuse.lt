---
title: "„Lietukas“ atnaujintas „openSUSE Leap 15.3“ pagrindu "
description: ""
tags: [  ]
date: "2022-01-06"
lastmod: "2022-01-06"
author:  "embar"
---
„Lietukas“ atnaujintas „[openSUSE Leap 15.3]({{< ref "/opensuse-įvykiai/2020-10-22_opensuse-jump-su-sukompiliuotais-paketais-iš-suse-linux-enterprise-pasirodys-kaip-opensuse-leap-153" >}})“ pagrindu, tad paveldėjo joje esančius paketus, įskaitant _KDE Plasma 5.18 LTS_ darbalaukio aplinką. Kiti „Lietuko“ pokyčiai nuo 15.2 versijos tėra labai nežymūs. _Lietukas_ yra ta pati _openSUSE_ sistema, tad gaus visus atitinkamus _openSUSE Leap 15.3_ versijos atnaujinimus ir jį bus galima vėliau atnaujinti iki kitų _openSUSE_ versijų.

Išbandykite parsisiuntę iš [www.lietukas.lt](https://www.lietukas.lt) svetainės!

O jei jau turite įsidiegę „Lietuko“ ankstesnę versiją, [galite atsinaujinti](https://www.lietukas.lt/ymp/lietuko_atnaujinimas.html) iš openSUSE Leap 15.3 diegimo laikmenos (~4GB ISO atvaizdžio, įrašyto į DVD ar atmintuką) pagal tokias pačias instrukcijas, kurios buvo skirtos ankstesnėms versijoms (praktiškai tik versijos numeris keičiasi tam tikrose vietose).

Jei norėtumėte ženklesnių pokyčių „Lietuke“, kviečiu siūlyti pakeitimus [jo paketuose OBS platformoje](https://build.opensuse.org/project/show/home:embar-:Lietukas). Jei norėtumėte tarsi lego susidėlioti savo sistemą „Lietuko“ pagrindu, galite [build.opensuse.org esantį sumažintą variantą](https://build.opensuse.org/package/show/home:embar-:Lietukas/Lietukas_15.3_mini) kopijuoti (spausti „Branch package“) ir redaguoti įtraukiamus paketus ir kitą konfigūraciją.
