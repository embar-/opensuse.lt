---
title: "Šriftų biblioteka fontinfo.opensuse.org svetainėje"
description: ""
tags: [  ]
date: "2017-06-25"
lastmod: "2017-07-31"
---
[fontinfo.opensuse.org](http://fontinfo.opensuse.org/) svetainėje galite ieškoti šriftų:

*   pagal šriftų [šeimas](http://fontinfo.opensuse.org/families.html);
*   pagal palaikomas [kalbas](http://fontinfo.opensuse.org/languages.html) (pvz., [lietuvių](http://fontinfo.opensuse.org/languages/lang-lt.html));
*   pagal tinkamumą (procentais) įvairioms [rašto sistemoms](http://fontinfo.opensuse.org/scripts.html) (pvz., [lotynų](http://fontinfo.opensuse.org/scripts/script-Latin.html), [graikų](http://fontinfo.opensuse.org/scripts/script-Greek.html)), atskirai pateikiant daugiausia [matematinių](http://fontinfo.opensuse.org/scripts/script-Math.html) bei [muzikinių](http://fontinfo.opensuse.org/scripts/script-Musical_Symbols.html) simbolių turinčius šriftus;
*   pagal [unikodo blokų](http://fontinfo.opensuse.org/blocks.html) (pvz., [jaustukų](http://fontinfo.opensuse.org/blocks/block-Emoticons.html)) palaikymą;
*   pagal [šriftų formatus](http://fontinfo.opensuse.org/fontformats.html) (daugiausia yra „TrueType“).

Pasirinkę konkretų šriftą, galite rasti išsamesnę informaciją apie jį (įskaitant nuorodą į kūrėjų svetainę) ir tai, kaip tekstas atrodo, parašytas tuo šriftu įvairiomis rašto sistemomis. Šalia šriftų pavadinimų paprastai yra „diegti tuoj pat“ (angl. _1-click install_) nuorodos diegimui į _openSUSE_ sistemas. Jei norite, galite išsyk [viename puslapyje peržiūrėti](http://fontinfo.opensuse.org/detailidx/families.ALL.html) kaip iš tiesų atrodo tekstas, parašytas visomis siūlomomis šriftų šeimomis. Praktiškai visi šriftai prieinami [M17N:fonts](http://download.opensuse.org/repositories/M17N:/fonts/openSUSE_Tumbleweed/) saugykloje.

![peržiūra](/images/stories/fontinfo.opensuse.org.png "peržiūra")
